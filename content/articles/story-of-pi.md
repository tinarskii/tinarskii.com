---
id: 1
title: "เรื่องราวของค่าพาย (π)"
description: "หลาย ๆ คนคงจะเจอค่าพาย (π) ในวิชาคณิตศาสตร์บ่อย ๆ แต่ว่าจริง ๆ แล้วมันคืออะไรกันนะ? มันอร่อยไหม? แล้วมันหายังไง? วันนี้เรามาหาคำตอบกันแบบง่าย ๆ กันดีกว่า!"
img: "https://miro.medium.com/max/1100/1*mfx1Bd2vXn0LmMXU6sczXQ.gif"
author_id: 1
tags: [math, pi, knowledge]
date: "Feb 18, 2022"

image: 
    src: 'https://miro.medium.com/max/1100/1*mfx1Bd2vXn0LmMXU6sczXQ.gif'
head:
    meta:
        - property: 'og:title'
          content: 'เรื่องราวของค่าพาย (π)'
        - property: 'og:description'
          content: 'หลาย ๆ คนคงจะเจอค่าพาย (π) ในวิชาคณิตศาสตร์บ่อย ๆ แต่ว่าจริง ๆ แล้วมันคืออะไรกันนะ? มันอร่อยไหม? แล้วมันหายังไง? วันนี้เรามาหาคำตอบกันแบบง่าย ๆ กันดีกว่า!'
---

## ค่าพาย (π) คืออะไร

ก่อนอื่นเราต้องมาทำความรู้จักกับค่าพายกันก่อน ค่าพายคือ ค่าคงตัวทางคณิตศาสตร์ ที่คำนวณได้จากเส้นรอบวงของวงกลมวงหนึ่ง หลังจากนั้นหารด้วยเส้นผ่าศูนย์กลางของวงกลมเดียวกัน โดยหากให้สัญลักษณ์เส้นรอบวงของวงกลมเป็น C และสัญลักษณ์เส้นผ่านศูนย์กลางของวงกลมเป็น d จะกล่าวได้ว่า

> **π = C / d**

นั่นคือเส้นรอบวงหารด้วยเส้นผ่านศูนย์กลางนั่นเอง!

![การเกิดของค่าพาย](https://cdn-images-1.medium.com/max/2000/1*mfx1Bd2vXn0LmMXU6sczXQ.gif)<figcaption>การเกิดของค่าพาย</figcaption>

ไม่ว่าจะลองกับวงกลมวงไหน ๆ ถ้าเอาเส้นรอบวงหารด้วยเส้นผ่านศูนย์กลางจะได้เป็นค่าพายเสมอ หรือนั่นก็คือ **π ≈ 3.14** นั่นไง
แล้วสรุปมันมีค่าเท่าไหร่กันแน่?

<div class="divider"></div>

## Thousand years (and sides) of Pi

ราว ๆ 1,650 ปีก่อนคริสตกาล ชาวอียิปต์นั้นได้ประมาณค่าพายไว้ที่ 3.16 ซึ่งเป็นอะไรที่สุดยอดมาก ๆ ที่มนุษย์ได้ประมาณค่าพายเมื่อหลายพันปีก่อน
หลังจากนั้น เมื่อ 2,000 ปีก่อน อาร์คิมิดีสก็เคยได้คำนวณค่าพายไว้เช่นกัน โดยวิธีการของเขานั้นคือ เขาวาดรูป 6 เหลี่ยมในวงกลม เมื่อเรารู้เส้นผ่านศูนย์กลางของวงกลม เราก็จะสามารถหาเส้นรอบรูปของรูป 6 เหลี่ยมได้ และเขาก็วาดเพิ่มเหลี่ยมไปเรื่อย ๆ จนไปจบที่ 96 เหลี่ยม (ซึ่งจากตาเปล่าก็แทบจะไม่เห็นเหลี่ยมเลย) และได้ค่ามาประมาณ 3.1406

![](https://cdn-images-1.medium.com/max/2000/0*2Tb1aMBv_1HZBtn7.png)

หลังจากนั้นก็มีนักคณิตศาสตร์เพิ่มเหลี่ยมไปมากขึ้นเรื่อย ๆ และ เรื่อย ๆ เรียกได้ว่ามากกว่าแสนเหลี่ยมกันเลย
ต่อมาในปีค.ศ. 1761 โยฮันน์ ไฮน์ริช ลัมแบร์ต ได้พิสูจน์ได้เป็นครั้งแรกว่าค่าพายนั้นเป็น **_“จำนวนอตรรกยะ” _**หรือพูดง่าย ๆ คือมันมีทศนิยมไม่รู้จบที่จะไม่กลับมาซ้ำตัวเองเลยนั่นเอง!

<div class="divider"></div>

## End(less) Effort

![วิลเลียม แชงก์ส](https://cdn-images-1.medium.com/max/2000/0*j7XCOQpSaeQugv1J.jpeg)<figcaption>วิลเลียม แชงก์ส</figcaption>

ไม่เชื่อก็ต้องเชื่อว่ามีคนที่ใช้เวลาทั้งชีวิตเพื่อหาค่าพาย คนนั้นก็คือ วิลเลียม แชงก์ส ประกาศในปีพ.ศ. 2416 ว่าตนหาทศนิยมได้ทั้งหมด 707 ตำแหน่งด้วยการคำนวณมือแต่จริง ๆ แล้วเขาถูกเพียงแค่ 527 หลักเท่านั้น หลังจากนั้นเป็นต้นไปผิดทั้งหมด
แต่หลังจากนั้น การเข้ามาของ **_เซอร์ ไอแซก นิวตัน_** ทำให้ทุกคนนั้นเลิกทำวิธีแบบเดิม ๆ อีก เพราะอะไรกันนะ?

<div class="divider"></div>

## The new invention

![เซอร์ ไอแซก นิวตัน](https://cdn-images-1.medium.com/max/2000/0*VQ23oEDSakvvpqJy.jpg)<figcaption>เซอร์ ไอแซก นิวตัน</figcaption>

เมื่อ _เซอร์ ไอแซก นิวตัน_ ได้สร้างวิชาแคลคูลัสขึ้นมา (แต่เขาไม่ได้เรียกว่าแคลคูลัส) เพื่อใช้ในการหาค่าของ พาย โดยได้พบว่า

> **π = 4 (1–1/3+1/5–1/7+1/9–1/11+1/13–1/15 …..)**

ดูดีใช่ไหมครับ? (ไม่) ซึ่งก็คือเขาเปลี่ยนจากวิธีคิดแบบเรขาคณิตมาเป็นพีชคณิต แต่ว่าถ้าอยากให้เลขทศนิยมถูกต้องถึงทศนิยมตำแหน่งที่สองเราต้องบวกลบ terms ต่าง ๆ ถึง 50 terms และถ้ามันมากกว่านั้นก็คงจะเยอะมาก ๆ แต่วิธีนี้นักคณิตศาสตร์ก็ยอมรับว่าดีกว่าวิธีเก่ามาก ๆ

<div class="divider"></div>

## Computer Era

![เครื่องคณิตกรณ์รุ่นแรก ๆ](https://cdn-images-1.medium.com/max/2478/0*8MhPpTvgqwVVtwrK.png)<figcaption>เครื่องคณิตกรณ์รุ่นแรก ๆ</figcaption>

ปัจจุบันคงไม่มีใครอยากมานั่งคำนวณมือเองแล้ว เพราะเรามีสิ่งประดิษฐ์ที่เรียกว่า “**_เครื่องคณิตกรณ์” _**ทำให้เราไม่ต้องคำนวณเองอีกต่อไป ตัวเลขที่มากที่สุดในปัจจุบัน (ปี 2564) นั้นคำนวณได้ 62.8 ล้านล้านหลักด้วยซูเปอร์คณิตกรณ์ แต่จริง ๆ แล้ว เราสามารถหาขนาดของจักรวาลได้โดยใช้ค่าพายเพียงแค่ 40 หลักแค่ได้เลขที่คลาดเคลื่อนไปเพียงแค่ 0.000000001 เมตรเพียงแค่นั้น แต่ที่เรายังหาค่าพายอยู่ ก็เพราะเป็นการทดสอบเครื่องซูเปอร์คณิตกรณ์ว่ามีประสิทธิภาพแค่ไหน
วันนึงเราจะหาจุดจบของเลขที่ดูนับไม่ถ้วนเหล่านี้ได้ไหมนะ…

<div class="divider"></div>

## อ้างอิง

[[อาจวรงค์ จันทมาศ] ค่าพายคืออะไร? และสำคัญอย่างไร? (blockdit.com)](https://www.blockdit.com/posts/5be317df0ee27932bdf39d0f)

[ทำไมพายเป็นจำนวนอตรรกยะ | เรียนคณิตศาสตร์กับครูน้ำ (wordpress.com)](https://turawat.wordpress.com/2012/08/16/%E0%B8%97%E0%B8%B3%E0%B9%84%E0%B8%A1%E0%B8%9E%E0%B8%B2%E0%B8%A2%E0%B9%80%E0%B8%9B%E0%B9%87%E0%B8%99%E0%B8%88%E0%B8%B3%E0%B8%99%E0%B8%A7%E0%B8%99%E0%B8%AD%E0%B8%95%E0%B8%A3%E0%B8%A3%E0%B8%81%E0%B8%A2/)

[“พาย” (pi) อัศจรรย์การค้นหาตำแหน่งสุดท้ายร่วม 3,500 ปี — เรียนรู้กับครูอั๋น: เพราะคณิตศาสตร์ขาดไม่ได้ (coolaun.com)](https://coolaun.com/math/pi/)

[“พาย” p อัศจรรย์แห่งการค้นหาจตุรัสวงกลมร่วม 3,500 ปี (mgronline.com)](https://mgronline.com/science/detail/9510000032064)

[ประวัติศาสตร์ของค่าPi(ค่าคงที่อัตราส่วนวงกลม) จากบล็อก โอเคเนชั่น oknation.net (nationtv.tv)](http://oknation.nationtv.tv/blog/print.php?id=7688)

[จำนวนอตรรกยะ](http://119.46.166.126/self_all/selfaccess8/m2/695/mate2_2/unit2_2.php)

[สถิติโลก! ทีมนักวิทยาศาสตร์สวิส คำนวณค่าพาย (Pi) ได้ทศนิยม 62.8 ล้านล้านหลัก (springnews.co.th)](https://www.springnews.co.th/news/818099)
